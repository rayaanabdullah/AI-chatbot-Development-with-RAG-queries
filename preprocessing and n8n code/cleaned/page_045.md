```markdown
# প্রশ্ন-৩

মাতৃস্নেহের তুলনা নাই; কিন্তু অতি স্নেহ অনেক সময় অমঙ্গল আনয়ন করে। যে স্নেহের উত্তাপে সন্তানের পরিপুষ্টি, তাহারই আধিক্যে সে অসহায় হয়ে পড়ে। মাতৃহৃদয়ে মমতার প্রাবল্যে, মানুষ আপনাকে হারিয়ে আপন শক্তির মর্যাদা বুঝতে পারে না। দুর্বল অসহায় পক্ষীশাবকের মতো চিরদিন স্নেহাতিশয়্যে আপনাকে সে একান্ত নির্ভরশীল মনে করে। ক্রমে জননীর পরম সম্পদ সন্তান অলস, ভীরু, দুর্বল ও পরনির্ভরশীল হয়ে মনুষ্যত্ব বিকাশের পথ হতে দূরে সরিয়া যায়।

[রাজশাহী বোর্ড ২০২২]

---

## প্রশ্নসমূহ

> ক. 'রসনচৌকি' শব্দের অর্থ কী?  
>  
> খ. 'মামা বিবাহ-বাড়িতে ঢুকিয়া খুশি হইলেন না।' — কেন?  
>  
> গ. মাতৃস্নেহের আধিক্যে "পরনির্ভরশীল হয়ে মনুষ্যত্ব বিকাশের পথ হতে দূরে সরিয়া যায়।" — উদ্দীপকের এই মন্তব্যের সাদৃশ্যমূলক প্রভাব রয়েছে 'অপরিচিতা' গল্পের অনুপম চরিত্রে। বুঝিয়ে লেখ।  
>  
> ঘ. "উদ্দীপকে বর্ণিত মাতৃস্নেহের আধিক্যে অনুপম চরিত্রের বিকাশ ব্যাহত হয়েছে ঠিকই, কিন্তু গল্পের পরিণতিতে বৃত্তভাঙা ভিন্ন এক ব্যক্তি হিসেবে তাকে পাওয়া যায়।" — মন্তব্যটি তোমার মতামতসহ যাচাই কর।

---

## সমাধান

### ক. 'রসনচৌকি' শব্দের অর্থ

'রসনচৌকি' শব্দের অর্থ শানাই, ঢোল ও কাঁসি — এই তিনটি বাদ্যযন্ত্রের সৃষ্ট ঐকতানবাদন।

---

### খ. মামা বিবাহ-বাড়িতে ঢুকিয়া খুশি হলেন না কেন?

বিয়েবাড়িতে বরযাত্রীদের জায়গা সংকুলান না হওয়া এবং বিয়ের সমস্ত আয়োজন ও আতিথেয়তা প্রত্যাশিত না হওয়ায় মামা বিয়েবাড়িতে ঢুকে খুশি হলেন না।

বরযাত্রীদের জায়গা সংকুলান হচ্ছিল না। কন্যার পিতা হিসেবে শম্ভুনাথ সেনের ব্যবহারটাও মামার কাছে নেহায়েত ঠান্ডা অনুভূত হয়। এমনকি তাঁর বিনয়টাও যথাযথ ছিল না। তাঁর পোশাক-পরিচ্ছদ, বাহ্যিক সৌন্দর্যও মামার ভালো লাগেনি। তৎকালীন সমাজের সম্ভ্রান্ত পরিবার হিসেবে বিয়েবাড়িতে কন্যাপক্ষের কাছে যতটা জাঁকজমকপূর্ণ পরিবেশের মধ্য দিয়ে আদর-আপ্যায়ন প্রত্যাশা করেছিলেন, সেই তুলনায় তা স্বল্প হওয়ায় মামা বিয়েবাড়িতে ঢুকে খুশি হলেন না।

---

### গ. মাতৃস্নেহের আধিক্যের প্রভাব ও 'অপরিচিতা' গল্পের অনুপম চরিত্র

মাতৃস্নেহের আধিক্যে "পরনির্ভরশীল হয়ে মনুষ্যত্ব বিকাশের পথ হতে দূরে সরিয়া যায়" — উদ্দীপকের এই মন্তব্যের সাদৃশ্যমূলক প্রভাব রয়েছে 'অপরিচিতা' গল্পের অনুপম চরিত্রে। মন্তব্যটি যথার্থ।

মা সন্তানকে অধিক স্নেহ করবেন এটাই স্বাভাবিক। কিন্তু সন্তানকে শুধু স্নেহ করলেই চলে না, সেই সঙ্গে সন্তানকে শাসন ও সুশিক্ষাও দিতে হয়। কারণ অতিরিক্ত স্নেহ সন্তানকে লাগামছাড়া করে দেয় যা সন্তানের জন্য ভালো নয়। অধিক স্নেহ সন্তানের অমঙ্গল ডেকে আনে।

সন্তানের পরিপুষ্টির জন্য মাতৃস্নেহ অপরিহার্য একথা ঠিক। কিন্তু স্নেহের আধিক্য সন্তানের জন্য ক্ষতির কারণ হয়ে দাঁড়ায়। এতে করে সন্তান অন্যের ওপর নির্ভরশীল হয়ে থাকে। ধীরে ধীরে সে অলস, ভীরু ও কাপুরুষ হয়ে পড়ে। উদ্দীপকে উল্লিখিত মাতৃস্নেহের আধিক্যে "পরনির্ভরশীল হয়ে মনুষ্যত্ব বিকাশের পথ হতে দূরে সরিয়া যায়" কথাটির অনেকখানিই 'অপরিচিতা' গল্পের অনুপমের চরিত্রে দেখা যায়।

বয়স সাতাশ হওয়া সত্ত্বেও অতিরিক্ত স্নেহ-মমতায় বেড়ে ওঠা অনুপম যেন মায়ের কোলসংলগ্ন শিশুমাত্র। এসবের প্রধান কারণ মাতৃস্নেহের আধিক্য। তাই বলা যায়, প্রশ্নোক্ত মন্তব্যটি যথার্থ।

---

### ঘ. মাতৃস্নেহের আধিক্যের প্রভাব ও অনুপম চরিত্রের বিকাশ

উদ্দীপকে বর্ণিত মাতৃস্নেহের আধিক্যে অনুপম চরিত্রের বিকাশ ব্যাহত হয়েছে ঠিকই, কিন্তু গল্পের পরিণতিতে বৃত্তভাঙা ভিন্ন এক ব্যক্তি হিসেবে তাকে পাওয়া যায়।

তোমার মতামতসহ এই মন্তব্য যাচাই করো।

---
```